---
---
Redovisning kmom02
=========================

## MVC

MVC som begrepp var nytt, men vi har jobbat med liknande koduppdelning i många andra kurser, t.ex. databas och olika JavaScript-kurser. Models och views kändes därför som bekanta koncept. Fördelen med uppdelningen är att det blir tydligare vad olika delar av koden gör. Genom att bygga upp koden med mindre kodenheter och bra struktur får man kod som är mer lättläst och enklare att förstå, vilket också underlättar när man bygger större lösningar. Jag hämtade främst information från dbwebb-artikeln, Wikipedia och föreläsningsvideon.


## SOLID

Jag har tittat på videon [PHP UK Conference 2017 - Gareth Ellis - Introduction to SOLID](https://www.youtube.com/watch?v=86Tt2pW9pv4&ab_channel=PHPUKConference) för att bilda mig en uppfattning om vad SOLID är. SOLID är en uppsättning principer som skapade av Robert C. Martin i början av 2000-talet. De är inte specifika för PHP utan består av allmänna principer för objektorienterad programmering. När man använder sig av SOLID-principen ska man få kod som är enklare att underhålla, utveckla, läsa och förstå. De olika bokstäverna i SOLID innebär i korthet:

**S** - Single responsibility principle (SRP)

En klass bör bara ha en anledning att förändras och den ska bara göra en sak. Om man behöver använda ordet “och” för att beskriva vad en klass gör den antagligen för mycket.

**O** - Open/closed principle (OCP)

Koden ska kunna utvecklas och utökas, men inte modifieras. Det sker med fördel genom komposition och genom att använda interfaces. På så sätt kan man utöka användningen men se till att klasserna behåller samma struktur och metoder.

**L** - Liskov Substitution Principle (LSP)

Man ska kunna byta ut ett objekt av en klass mot ett objekt av en subklass utan att påverka programmets funktionalitet. Det är en anledning till att man ska använda komposition istället för arv.

**I** - Interface Segregation Principle (ISP)

Många specifika gränssnitt är bättre än ett stort och allmänt. Man ska inte behöva implementera en massa metoder som man sedan inte använder.

**D** - Dependency Inversion Principle (DIP)

Klasser ska inte ha direkta beroenden till varandra. Istället bör man använda interface så att beroendet sker på en mer abstrakt nivå.


## Designmönster

Vi gick översiktligt igenom designmönster bl.a. i javascript-kursen. Designmönster är sätt att lösa vanligt förekommande problem på enligt mer generella principer. Det gör att man inte behöver hitta egna lösningar på problem utan kan ha gemensamma ramar för det.

## Laravel, Symfony & TIL

Jag studerade Laravel och Symfony eftersom jag under förra kursmomentet kom fram till att de är bland de mest populära ramverket just nu. Dokumentationen var också tydlig, vilket är ett plus. Vad jag kunde se utifrån dokumentationen påminde Laravels routing mycket om Express.js, men jag kunde även se likheter med Anax när jag snabbt klickade igenom övriga rubriker som t.ex. requests, error handling m.m. Symfony liknade också Anax vad det gäller allmän syntax och funktionalitet. Ju fler kurser och ramverk/verktyg/språk vi använder, desto tydligare blir det att vi lär oss generella arbetssätt som man sedan har nytta av oavsett vilket ramverk/verktyg/språk man senare jobbar med, så det får även bli veckans TIL.

## Allmänt

Jag blev tyvärr sjuk den här veckan, vilket innebär att mer än halva veckan försvann. Fokus blev därför att springa igenom uppgifterna så snabbt som möjligt, så jag hann inte riktigt fundera på saker som optimal koduppdelning utan körde lite på känsla. Dock hade jag redan under förra kursmomentet delat upp koden i controller och något som jag antar är som en model, samt relativt dumma vyer, så förhoppningsvis blev det inte alltför tokigt. Kontrollern skulle nog däremot må bra av att bli lite tunnare och antagligen borde jag jobbat lite med mappstrukturen så man ser vad som är en kontroller och en model. Ett allmänt problem just nu är att jag tycker mig förstå designmönster, i teorin, men jag vet inte alltid hur jag ska skriva koden. Jag lär mig genom att titta på exempel, men lyckas inte hitta några bra exempel att utgå från i den här kursen, vilket gör att jag i stort sett jobbar på likadant som förut. Jag hann dock slänga in OpenStreetMap, eftersom jag var bekant med den sedan webapp-kursen.
