---
---
Redovisning kmom01
=========================

## Kunskapsinventering

Jag har gjort en Kunskapsinventering enligt artikeln [PHP The Right Way](https://phptherightway.com/).

### Saker jag har koll på

Det mesta i texten var bekant, så vi verkar ha fått bra baskunskaper genom PHP-kurserna. De områden jag har bäst koll på är **grundläggande syntax**, **databaser/PDO** och **templating**. Jag kände visserligen inte igen de compiled templates som nämndes, men de ser ut att likna de templates vi använt i andra kurser, som *EJS* och *Jinja*.

### Saker jag kan men behöver bli bättre på att göra

En hel del av de saker som tas upp är sådant jag kan, men inte alltid gör konsekvent eller fullt ut. Det handlar ofta om tidsbrist, men även (o)vana, d.v.s. jag har inte gjort det tillräckligt många gånger för att det ska gå automatiskt utan är något jag aktivt måste tänka på om det ska bli gjort. T.ex. vet jag hur man skapar **dokumentation** med PHPDoc, men det blir inte alltid av. **Errors and exceptions** är också en sådan grej, men jag kände inte heller till att det finns paket som kan användas, så det går även att fördjupa sig i. Vi har jobbat en del med **säkerhet** för att skydda oss mot SQL injections, XSS och liknande, men det är definitivt något jag behöver tänka aktivt på om jag ska få in det i koden. **Testning** har vi både gjort i PHP och andra kurser, så det har jag hyfsad koll på, även om det alltid går att göra fler och bättre tester. T.ex. hann jag aldrig titta på hur man testar databasklasser i oophp-kursen. Jag förstår grunderna i **dependency injections**, men skulle nog behöva lägga lite mer tid på att förstå det på djupet.

### Nya (?) saker

**CLI-program**, **virtualisering** samt **servers och deployment** har vi kikat på i andra kurser, men är inget jag har tittat på i PHP-sammanhang och termen PaaS och alla verktyg som listades var nya för mig. **Dependency management** är något som dykt upp i t.ex. JavaScript-kurserna, men det skulle vara kul att veta mer om vilka användbara komponenter, bibliotek etc. det finns för PHP. **Cachning** är däremot ett helt outforskat område, som jag gärna skulle lära mig mer om.

## Populära ramverk1 inom PHP

Jag försökte hitta en källa som angav marknadsandelar eller liknande, men det var svårt att hitta något aktuellt. De flesta sidor listade "de populäraste ramverken" utan att redogöra för hur bedömningen gått till. Alla listor jag hittade var dock väldigt lika och i princip alla listade Laravel som nr 1. Ordningen för de andra alternativen varierade, men ofta låg CodeIgniter, Symfony, Yii och CakePHP i toppen. Jag lyfter fram två olika typer av undersökningar:

[Valuecoders](https://www.valuecoders.com/blog/technology-and-apps/top-16-popular-php-frameworks-to-watch-out-for-in-2020/) har rankat ramverken utifrån effektivitet, popularitet och tekniska specifikationer:

1. Laravel
2. Symfony
3. Zend
4. CakePHP
5. CodeIgniter
6. Phalcon
7. Yii
8. Fat-Free

[HackerNoon](https://hackernoon.com/8-popular-php-frameworks-for-web-development-in-2020-od3f38ez) har listat ramverken utifrån söktrender på Google:

1. Laravel
2. CodeIgniter
3. Symfony
4. CakePHP
5. Yii
6. Zend
7. FuelPHP
8. Phalcon

Laravel beskrivs som enkelt att installera och använda samt flexibelt och snabbt.  Andra saker som nämns är hög säkerhet, bra stöd för autentisering, routing, templates, enhetstestning m.m. Det verkar även lämpa sig bra för större och mer komplicerade enterpriselösningar.

## Communities inom open source och programmering

Jag har ingen direkt erfarenhet av programmeringscommunities, förutom dbwebb:s egna kanaler, där stämningen överlag är väldigt hjälpsam och trevlig. Däremot har jag deltagit i diverse användargrupper och konferenser i tidigare jobb. Min erfarenhet därifrån liknar till viss del den som framkom i videon [State of the PHP Community](https://www.youtube.com/watch?v=1vFycFnVhaw&ab_channel=PHPUKConference), nämligen att det blir svårare att få till en bra kommunikation, samarbete och sätt att påverka när grupper växer, vilket leder till att det lätt skapas små öar. De stora fördelarna med communities är att man får nya kontakter, lär sig av varandra och kan hitta vägar att påverka, men det kräver också tid och energi av en själv och det är inte alltid man har det utrymmet. Personligen är jag ganska dålig på att vara aktiv och läser/lyssnar hellre på andras inlägg än gör egna, men behöver antagligen bli bättre på det när jag lämnar dbwebb-bubblan och inte längre får saker serverade.

## En ramverkslös värld

I videon [Towards a frameworkless world](https://www.youtube.com/watch?v=aFhwnjFF96I&ab_channel=PHPUKConference) diskuteras om ramverk behövs och vad som egentligen menas när vi säger att vi jobbar i ett ramverk. I och med man kan använda olika bibliotek och paket och bygga ihop sin egen lösning behöver man egentligen inte använda ett helt ramverk, därav en ramverkslös värld. Ett ramverk löser sällan alla ens problem på det mest optimala sättet, utan det kan vara bättre att plocka ihop de delar man behöver och bygga sin egen lösning. Nackdelen är att man kanske tappar helheten. Om man använder ett komplett ramverk kan man anta att de olika delarna är optimerade för att fungera väl ihop, men om man själv plockar ihop en lösning kan det krävas mer pyssel för att få saker att fungera ihop och man kan t.ex. hamna i det "dependency hell" som beskrivs i videon. Personligen har jag tyckt att det har fungerat bra att installera olika paket för att lösa just de problem jag har t.ex. i jsramverkskursen, men på ett större företag finns det kanske fördelar med om alla jobbar i samma ramverk enligt de regler och best practices som finns uppsatta för det ramverket.

## Controller

Det var tur att jag hade kvar oophp-repot, annars hade det nog varit trögt att komma igång. Med hjälp av den gamla koden gick det ganska smidigt att få en grund som man sedan kunde bygga vidare på. Jag gjorde två controllers och en stödklass som utför själva valideringen och returnerar all info som behövs. Mina controllers är rätt lika, men API:t returnerar bara en array. Valideringen sker genom GET-anrop.

## Redovisa-sida

Det gick bra att komma igång med redovisasidan. Det visade sig att jag kom ihåg det mesta från design- och oophpkursen. För att komma igång snabbt kopierade över en grundstyle från oophp-kursen och gjorde sedan lite anpassningar.

## TIL

Lita inte på att mos har samma definition av "mjukstart" som du själv.
