---
---
Redovisning kmom06
=========================

## Modulen anax/htmlform
Jag blev positivt överraskad över hur smidigt det var att jobba med htmlform. CRUD brukar ju vara ganska tidskrävande och enformigt men detta gick snabbt och smidigt. Det blev bra struktur på koden och allt hamnade på rätt ställe i ramverket precis som man kan förvänta sig. Att därefter fixa till koden så att det passade ens egen uppgift gick snabbt. Jag fick gräva lite men hittade ganska snabbt även hintar om hur man kunde lägga till eller modifiera de formulärelement som fanns, t.ex. att lägga till klasser eller egna labels (jag översatte formulären till svenska).

## Scaffolding

Jag ser många fördelar med scaffolding. Det främsta är att man minimerar mängden repetitivt arbete och moment där man klipper och klistrar. Man kommer igång snabbt och får en bra grundstruktur. Det blir inte heller lika många felkällor som om man skulle klippa och klistra kod manuellt. Nackdelen skulle kunna vara att man kan få med mer kod än man behöver, än om man själv skulle koda just exakt det man behöver. Man får kanske även lägga mer tid på modifikationer för att få det att klaffa med sina egna behov, men om koden kräver väldigt mycket modifikationer väljer man å andra sidan kanske inte scaffolding till att börja med. Det kan ta lite tid att sätta sig in i någon annans kod, men den tiden vinner man nog snabbt tillbaka om man gör det ett par gånger.

## Scaffolding i Laravel

Jag letade runt en del i Laravels dokumentation men hade svårt att hitta exempel på scaffolding, men till slut hittade jag Laravel Jetstream och Laravel Breeze, som verkar vara två olika sätt att få grundläggande funktionalitet kopplat till login och registrering. Genom scaffolding skapas bland annat de vyer, routes och kontrollers som behövs. Det tog som sagt ett tag att hitta detta exempel, så det är möjligt att det finns fler om man letar mer.

## Active record

Jag tyckte att det kändes smidigt att jobba med active record. Det känns har känts ganska knöligt att ha SQL-kod i koden, så denna approach känns lite renare. Det öppnar också upp för att andra personer skulle kunna utveckla databaskoden. Nackdelen är att det blir svårare att testa, eftersom man behöver en databas att ställa frågor mot, men det borde gå att lösa genom mockning och DI på liknande sätt som vi har gjort med API:erna i tidigare kursmoment. Det blir också ytterligare en nivå av abstraktion och gör kanske att det är svårare att hänga med i vad som händer bakom kulisserna.

## Active record i Laravel

Laravels implementation av active record kallas för Eloquent ORM och utgör en trevligare koppling mot databasen. ORM står för object-relational mapper och innebär att man mappar ihop databastabeller med klasser eller modeller. Istället för att kommunicera direkt med databasen har varje tabell en modellklass. Genom dessa kan man bl.a. utföra CRUD-operationer, på samma sätt som vi gjorde i veckans uppgift.

## Enhetstestning

Spontant tänker jag att mängden enhetstestning vid scaffolding beror på hur mycket modifikationer man gör i den ursprungliga koden, hur väl den som utvecklat har testat sin modul och om det finns en angiven kodtäckning eller kanske till och med medföljande tester. Det kan också bero på hur mycket man litar på den som ligger bakom modulen och deras förmåga att skapa välfungerande kod. Jag antar dock att det alltid är bra att ha enhetstester på grundläggande funktionalitet, så att man snabbt kan få en indikation på om något skulle sluta fungera, t.ex. om man modifierar eller bygger på funktionalitet.

## TIL

Jag hade aldrig hört talas om Active Record tidigare, men det verkade vara ett enkelt sätt att arbeta mot databasen och få lite renare och trevligare kod fritt från SQL-frågor.
