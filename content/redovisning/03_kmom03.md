---
---
Redovisning kmom03
=========================

## Definitioner

### Att jobba med di

Jag förstod under förra kursmomentet att jag gjorde “fel” när jag använde “new” istället för att injecta in beroenden, men jag hann aldrig förstå hur jag skulle göra istället. De delarna klarnade nu när di-tjänster gicks igenom under detta kursmoment. Det kändes bra att kunna paketera och konfigurera tjänster på det sättet, eftersom de blir mer lättillgängliga.

### Dependency injection

Dependency injection innebär att man injectar beroenden istället för att hårdkoda in dem i sina klasser. Fördelen är att klasserna blir mer flexibla och går att återanvända genom injections istället för att koda om klassen eller duplicera kod. Det ska även underlätta testning.

### Service locator

En service locator håller reda på alla tjänster och ser till att de är tillgängliga på en högre nivå. Det möjliggör återanvändning av kod.

### Lazy loading

Lazy loading innebär att tjänsten är tillgänglig men initieras inte förrän man behöver den, vilket kan minska laddningstider.

## Andra ramverk

Det ser ut som att Laravel och Symfony använder service containers som är kompatibla med PSR-11. Precis som med Anax skapar man sina services som klasser som sedan laddas in, så principen verkar vara ungefär densamma även om koden inte är identisk.

## API:er

Överlag känner jag mig ganska van vid att jobba med API:er nu, eftersom vi fått en del träning i det under tidigare kurser. Det som kan ta en stund är att filtrera ut rätt resultat och få allting att ske i rätt ordning, men jag upplevde inte det som något större problem med just dessa API:er eftersom de var väldokumenterade och välstrukturerade.

## Uppgiften

Jag hade redan kommit en bit under tidigare kursmoment genom att lägga in kartan och ha en hyfsad koduppdelning. Jag byggde nu ut min tidigare curl-klass med en metod för multi curls. Jag hade även sparat API-nycklar i configfil, fast utan di-delen, samt lagt in en del set-metoder i modellerna. Nu kunde jag istället “setta” dessa variabler genom config-filerna och ta bort många beroenden. Jag flyttade över alla modeller till di och för modellerna som hanterar curls injectade jag även det beroendet. Det blev uppenbart att modellerna för ipstack och väder blev väldigt lika och det som skiljer sig är egentligen hur url:en sätts och hur resultatet filtreras ut.

Det vore bra om kravspecen förtydligades, för jag hade först tolkat kravet som att *vi* fick välja ett sätt att presentera väderdata, inte att användaren skulle få välja mellan två olika typer av väderdata, vilket ledde till merjobb. Överlag flöt kursmomentet på bra i början, med uppstädning av beroenden och ny väderdata, men eftersom jag fortfarande ligger efter pga sjukdom fick det gå lite snabbare mot slutet, vilket ledde till en del mindre snygga lösningar. Jag provade mocka väderdata, men kände att exemplen inte riktigt var applicerbara på hur min kod var uppbyggd. Min vädermodell är väluppdelad så den var lätt att extenda med en metod för mockad data, men det blev svårare med controllern. Då hade jag behövt börja dela upp controllerkoden eller acceptera en extremt låg kodtäckning, så jag tog bort mockningen till slut och nöjde mig med kunskapen om att jag nu vet hur det kan göras. Testerna når 100%, men är inte särskilt bra, men jag fick dra strecket här för att ha en chans att komma ikapp.

## TIL

Oväntat smidigt att lägga in och använda di-tjänsterna. Jag förstod äntligen hur jag kan få bort beroenden i praktiken och inte bara i teorin.
